#### ରୂପେ ନିରୁପମା, ନାହିଁ ତା ଉପମା,
#### ଅନେକ ଗୁଣରେ ଭରା,
#### କଳା ଧଳା ରଙ୍ଗେ, ବହୁତ ଆକ।ରେ,
#### ରଚିଛି ବିଧାତା ପରା। ... (୧)
***
<br>

#### ଛୋଟ ଛୋଟ ଆଉ, ବଡ଼ ଆକାରରେ,
#### ଫୁଟିଛି ଧରଣୀ ପରେ,
#### ସଜେଇ ରହିଛି, ଆଚମ୍ବିତ ଭାବେ,
#### ବସୁନ୍ଧରା ର ଗଭାରେ। ... (୨)
***
<br>

#### ଆଗେ ହେଉଥିଲା, ବରଷା ଋତୁରେ,
#### ଏବେ ନାନା ଋତୁ ଚାଷ,
#### ସମ୍ଭବ ହୋଇଚି, ତା ଜୀବନ ଆଜି,
#### ପାଇ ଚାଷୀ ର ପରସ। ... (୩)
***
<br>

#### ନାନା ଦେଶେ ତାର, ନାନା ରକମର,
#### ବ୍ୟଞ୍ଜନ ହୁଏ ତିଆରି,
#### ଧରି ରଖିଅଛି, ତା ଟିକି ଦେହକୁ,
#### ଅନେକ ଗୁଣରେ ଭରି। ... (୪)
***
<br>

#### ଛତ। ପରି ଦିଶେ, ବୋଲି ଓଡ଼ିଶାରେ,
#### ବୋଲନ୍ତି ଛତୁ କି ତାକୁ,
#### କୋଟି ଜନତାଙ୍କ, ଘରେ ଘରେ ରହି,
#### ପ୍ରସନ୍ନ କରେ ମନକୁ। ... (୫)
***
<br>

#### ଅକୁହା ଭାଷାରେ, ଥିରି ଥିରି କୁହେ,
#### ମୋତେ କରିବ ଆଦର,
#### ସ୍ବାସ୍ଥ୍ୟ ଟି ସମ୍ପଦ, ଜାଣ ହେ ମାନବ,
#### କରିଲେ ମୋତେ ସାଦର। ... (୬)
***
<br>

#### ଜୀବସାର ଭରା, ତୁମ ଶରୀରରେ,
#### ହେବନି ଅଭାବ କେବେ,
#### ମଦ ମାଂସ ସଙ୍ଗେ, ତୁଳନା କରନି
#### ସୁଖୀ ହେବ ଧରାବୁକେ। ... (୭)
***
<br>

#### ଆମିଷ ଭକ୍ଷଣେ, ତୁମେ ବଳଶାଳୀ,
#### ହୋଇ ଥାଅ ଜ।ଣେ ମୁଁହି,
#### ମୋତେ ଖାଦ୍ୟ ରୂପେ, ଆଦରିଲେ ତୁମ୍ଭେ,
#### ନିରୋଗି ହୋଇବ କହି। ... (୮)
***
<br>

#### ଏ ନିରାଟ ସତ୍ୟ, ଯାହା ଅନୁଭବ,
#### ବିଶ୍ଵ ଜନ ହେ କରିଲେ,
#### ମାେ ଜୀବନ ଧନ୍ୟ, ହେବ ସେହିକ୍ଷଣି,
#### ବ୍ରହ୍ମାଣ୍ଡ ବାସୀ ହସିଲେ। ... (୯)
***
<br>

#### କହୁଛି ମୋହର, ଜୀବନ ପରିସର,
#### ତୁମରି ଆଗରେ ଖୋଲି,
#### ଜାଣି ଥିଲେ ମୋତେ, ନିଜର କରିଣ,
#### ଆଦର କରିବ ବୋଲି। ... (୧୦)
***
<br>

#### ଫଙ୍ଗସ ମୋହର, ତୃତୀୟ ସପ୍ତାହେ,
#### ବିସ୍ତାରି ହୁଅଇ ଧଳା,
#### ରବି କିରଣ ରେ, ଚେଇଁ ଉଠି ପରା,
#### କରଇ ମୁଁ ଲୀଳା ଖେଳା। ... (୧୧)
***
<br>

#### ଦୁନିଆ ସାରା ମୁଁ, ବିସ୍ତାରି ରହିଛି,
#### ମାେ ଠାରୁ ନାହିଁ କେ ବଡ଼,
#### ମୁଁ ଅତି ପୁରୁଣା, ଉଦ୍ଭିଦ ରେ ଗଣା,
#### ହେଜିବ ହେ ସୁଧିଜନ। ... (୧୨)
***
<br>

#### ଅନେକ ପ୍ରକାରେ ଉପ, ଭୋଜ୍ୟ ନୁହେଁ,
#### କିନ୍ତୁ ମୋ ଜୀବନ ଯୋଡ଼ା,
#### ମହା ମହା ଦୃମେ, ଖାଦ୍ୟ ବିତରଣେ,
#### ହୁଏ ମୁଁ ତାଙ୍କରି ଲୋଡା। ... (୧୩)
***
<br>

#### ଭୂମି ମଧ୍ୟେ ଥାଏ, ମୋ bansa ବିସ୍ତାରି,
#### ନାହିଁ ମୋହର ଯେ ଅନ୍ତ,
#### ରହିଛି ତ ମୁଁହି, ରହିଥିବିଇ ବିଶ୍ୱେ,
#### ଥିବା ଯାଏଁ ଏ ଜଗତ। ... (୧୪)
***
<br>

#### ଏହାହିଁ ମୋହର, ଅନ୍ତରର ଭାଷା,
#### ଅକୁହା ସେ ପରିଭାଷା,
#### ଯାହାକୁ ଏପଦ୍ୟ, ପ୍ରକାସିଦେଇଛି
#### ସିଏ ମୋ ଚିର ନମସ୍ୟା। ... (୧୫)
***
<br>

> ମାେ ବଡ଼ ପୁଅ ଓ ସାନ ପୁଅ ଙ୍କ ସୂଚନା ର ସlରଂଶରେ ମୁଁ ଏହି କବିତାକୁ<br>
> ଗତ ବର୍ଷ ରୂପ ଦେଇଛି , ସେଥିପାଇଁ ମୁଁ ଦୁଇ ରତ୍ନଙ୍କୁ ଆଶୀର୍ବାଦ କରୁଚି।

- ସ୍ନିଗ୍ଧା ରାଣୀ ସାହୁ
